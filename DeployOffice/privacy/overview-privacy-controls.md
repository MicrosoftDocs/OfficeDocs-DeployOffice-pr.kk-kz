---
title: Кәсіпқойларға арналған Office 365 плюс жазылымының құпиялылықты басқару элементтерін шолу
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Office әкімшілерін диагностикалық деректер мен желілік функциялармен қоса, Кәсіпқойларға арналған Office 365 плюс жазылымының құпиялылықты басқару элементтері туралы жалпы мәліметпен қамтамасыз етеді.
hideEdit: true
ms.openlocfilehash: 329d3de3fd4ff20518a8a49f01d7c5bfcd75342b
ms.sourcegitcommit: de39739d7ab82666ff1389be360d74c518ae97f6
ms.translationtype: HT
ms.contentlocale: kk-KZ
ms.lasthandoff: 09/13/2019
ms.locfileid: "36980336"
---
# <a name="overview-of-privacy-controls-for-office-365-proplus"></a>Кәсіпқойларға арналған Office 365 плюс жазылымының құпиялылықты басқару элементтерін шолу

Microsoft корпорациясы Кәсіпқойларға арналған Office 365 плюс жазылымы пайдаланылған кезде, деректерді жинау және пайдалану жолдарын таңдауға қажетті ақпаратты және басқару элементтерін ұсынады.

Кәсіпқойларға арналған Office 365 плюс (2019 жылы 29 сәуірде айлық арнада жарияланған) жазылымының 1904 нұсқасынан бастап, жаңа, жаңартылған және жақсартылған құпиялылықты басқару элементтері келесі бағыттар бойынша қамтамасыз етіледі:
- Microsoft корпорациясына жиналып, жіберілетін ұйымдағы Windows компьютерлерінде пайдаланылатын Office клиенттік бағдарламалық құралы туралы ***диагностикалық деректер***;
- сізді және пайдаланушыларыңызды кеңейтілген Office мүмкіндіктерімен қамтамасыз ету үшін бұлттық функцияларды пайдаланатын ***желілік функциялар***.

Осы өзгерістердің бір бөлігі ретінде жаңа және жаңартылған пайдаланушы интерфейсінің (UI) элементтері және саясат параметрлері қарастырылған.

> [!IMPORTANT]
> - Бұл өзгерістер Access, Excel, OneNote, Outlook, PowerPoint, Publisher және Word бағдарламаларына қолданылады.
> - Сондай-ақ бұл өзгерістер мыналарға қатысты:
>   - Mac жүйесіне арналған келесі Office бағдарламаларының 16.28 немесе одан кейін нұсқасы: Excel, Outlook, OneNote, PowerPoint және Word.
>   - Кәсіпқойларға арналған Project Online немесе Visio Online (2-жоспар) сияқты кейбір жазылым жоспарларында берілген Project және Visio бағдарламаларының 1904 нұсқасы немесе одан кейінгі жұмыс үстелі нұсқалары.
> - Бұл құпиялылықты басқару мүмкіндіктері 2019 жылдың 10 қыркүйегінде шыққан жарты жылдық арнаның (мақсатты нұсқасы) 1908-нұсқасына кіреді. Олар жарты жылдық арнада 2020 жылдың қаңтар айында қолжетімді болуы тиіс.
> - Бұл құпиялылықты басқару мүмкіндіктері Excel, OneNote, PowerPoint, Visio және Word бағдарламаларының iOS жүйесіне арналған нұсқаларында 2019 жылдың қазан айының екінші жартысында қолжетімді болмақ. Қосымша ақпаратты қазан айының басында береміз.
> - Бұл жаңа және жетілдірілген құпиялылықты басқару элементтерінің қолдану аясы қосымша Office клиенттеріне, соның ішінде Teams және мобильді бағдарламаларға дейін кеңейтіледі. Осы өзгерістер туралы қосымша ақпарат алдағы айларда ұсынылады. Біз сіздің пікіріңізді мұқият тыңдап, соған байланысты барлық Office 365 клиенттері мен қызметтеріне жақсартулар жасайтын боламыз.

## <a name="diagnostic-data-sent-from-office-365-proplus-to-microsoft"></a>Кәсіпқойларға арналған Office 365 плюс қызметінен Microsoft корпорациясына жіберілетін диагностикалық деректер

Диагностикалық деректер Office жиынтығын қорғау және жаңарту, орын алған мәселелерді анықтау, диагностикалау және түзету, сондай-ақ өнімді жақсарту үшін пайдаланылады. Бұл ақпаратта пайдаланушының аты немесе электрондық пошта мекенжайы, файлдарының мазмұны немесе Office жиынтығына қатысы жоқ бағдарламалар туралы ақпарат қамтылмайды.

Ұйымдағы Windows компьютерлерінде пайдаланылатын Office клиенттік бағдарламалық құралы туралы жиналған диагностикалық деректер Microsoft корпорациясына жіберіледі.

Кәсіпқойларға арналған Office 365 плюс клиенттік бағдарламалық құралы туралы диагностикалық деректер бойынша үш деңгейдің бірін таңдауға болады:

- **Міндетті** Құрылғыда орнатылған Office жиынтығын қорғау, жаңарту және дұрыс жұмыс істеуі үшін қажетті минималды деректер.

- **Міндетті емес** Өнімдерді жақсартуға көмектесетін және орын алған мәселелерді анықтау, диагностикалау және түзету үшін дәл ақпаратпен қамтамасыз ететін қосымша деректер.

- **Ешқандай** Пайдаланушының құрылғысында жұмыс істейтін Office клиенттік бағдарламалық құралы туралы диагностикалық деректер жиналмайды немесе жіберілмейді. Дегенмен, бұл опция пайдаланушыларыңыз Office қызметін пайдаланғанда кездесетін мәселелерді анықтау, диагностикалау және түзету мүмкіндігін шектейді.

Міндетті диагностикалық деректер, мысалы, құрылғыда орнатылған Office нұсқасы туралы ақпаратты немесе құжаттарды ашу әрекеті кезінде ақау орын алған Office бағдарламаларын көрсететін ақпаратты қамтуы мүмкін. Міндетті емес диагностикалық деректер құжатты сақтау үшін қажетті уақыт туралы ақпаратты қамтуы мүмкін. Бұл құрылғыңызда сақтау мүмкіндігінің ақаулығын көрсетуі мүмкін.

Міндетті емес диагностикалық деректерді жіберуді таңдасаңыз, міндетті диагностикалық деректер де бірге қамтылады.

Ұйымыңыздың әкімшісі ретінде бізге жіберілетін диагностикалық деректердің деңгейін таңдау үшін саясат параметрлерін пайдалана аласыз. Бұл параметрді өзгертпесеңіз, міндетті емес диагностикалық деректер Microsoft корпорациясына жіберіледі. Міндетті емес диагностикалық деректерді ұсыну Microsoft корпорациясының Office техникалық тобына орын алған мәселелердің ұйымыңызға әсерін азайту үшін оларды анықтауға, диагностикалауға және түзетуге мүмкіндік береді.

Пайдаланушылар Office жүйесіне кейде жұмыс немесе мектеп тіркелгісі деп аталатын ұйымдық тіркелгі деректерін пайдаланып кіргенде, олар өз құрылғыларындағы диагностикалық деректердің деңгейін өзгерте алмайды.

Бұл диагностикалық деректерде пайдаланушы аты, электрондық пошта мекенжайлары немесе Office файлдарының мазмұны қамтылмайды. Біздің жүйеде пайдаланушының диагностикалық деректерімен байланыстырылатын бірегей идентификатор жасалады. Бағдарламаларымыздың біреуінде 100 рет ақау орын алғанын көрсететін диагностикалық деректер алынған кезде, бұл бірегей идентификатор бұл ақаулықтың бір пайдаланушыда 100 рет пайда болғанын немесе бір уақытта 100 түрлі пайдаланушыда пайда болғанын анықтауға мүмкіндік береді. Біз бұл бірегей идентификаторды белгілі бір пайдаланушыны анықтау үшін пайдаланбаймыз.

Microsoft корпорациясына жіберілетін диагностикалық деректерді қарау үшін, Microsoft Store дүкенінен тегін жүктеп алып, орнатуға болатын диагностикалық деректерді қарау құралын пайдалануға болады.

Қосымша ақпарат алу үшін келесілерді қараңыз:

- [Office жиынтығына арналған міндетті диагностикалық деректер](required-diagnostic-data.md)
- [Office жиынтығына арналған міндетті емес диагностикалық деректер](optional-diagnostic-data.md)
- [Кәсіпқойларға арналған Office 365 плюс жазылымының құпиялылықты басқару элементтерін саясат параметрлері арқылы басқару](manage-privacy-controls.md)
- [Mac жүйесіне арналған Office бағдарламасының құпиялылықты басқару элементтерін басқару үшін параметрлерді пайдалану](mac-privacy-preferences.md)
- [Office жиынтығындағы диагностикалық деректерді қарау құралын пайдалану](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Кәсіпқойларға арналған Office 365 плюс жазылымының желілік функциялары

Кәсіпқойларға арналған Office 365 плюс жазылымы құрастыру, байланысу және бірлесіп жұмыс істеу тиімділігін арттыруға арналған клиенттік бағдарламалық құрал бағдарламалары мен желілік функциялардан тұрады. Желілік функциялардың мысалдары: Бизнеске арналған OneDrive бағдарламасында сақталған құжат бойынша басқа пайдаланушылармен бірлесіп жұмыс істеу немесе Word құжатының мазмұнын басқа тілге аудару.

Кейде сізге Office бағдарламаларында жұмыс істеген кезде, пайдаланушыларға қандай желілік функциялардың қолжетімді болатынын таңдағыңыз келетінін түсінеміз. Ұйым әкімшісі ретінде пайдаланушыларға төмендегідей желілік функцияларды ұсынуды таңдау үшін саясат параметрлерін пайдалану мүмкіндігіңіз бар:

- **Мазмұнды талдайтын функциялар** Дизайн ұсыныстары, өңдеу ұсыныстары, деректер талдаулары және сол сияқты мүмкіндіктерді қамтамасыз ету үшін Office мазмұнын пайдаланатын интерфейстер. Мысалы, PowerPoint құрастырушысы немесе Word бағдарламасындағы редактор.

- **Мазмұнды интернеттен жүктеп алатын функциялар** Интернеттен мазмұнды табуға және жүктеп алуға мүмкіндік беретін функциялар, соның ішінде үлгілер, суреттер, 3D үлгілері, бейнелер және құжаттарды жақсартуға арналған анықтамалық материалдар. Мысалы, Office үлгілері немесе PowerPoint жылдам бастау шебері.

Мысалы, сіз пайдаланушыларды мазмұнды талдайтын желілік функциялардың орнына мазмұнды интернеттен жүктеп алатын желілік функциялармен қамтамасыз етуді таңдай аласыз. Егер осы саясат параметрлерін реттемесеңіз, пайдаланушыларға барлық желілік функциялар қолжетімді болады.

Бұған қоса, осы желілік функциялардың барлығын және сондай-ақ құжатты бірлесіп өңдеу және файлды желіде сақтау сияқты басқа желілік функцияларды өшіруге мүмкіндік беретін саясат параметрі беріледі. Бірақ бұл саясат параметрін барлық желілік функцияларды өшіру үшін пайдалансаңыз да, Outlook бағдарламасында пошта жәшігін синхрондау, Teams немесе Бизнеске арналған Skype бағдарламасын пайдалану сияқты кейбір Office мүмкіндіктері, сондай-ақ төменде сипатталған негізгі қызметтер қолжетімді болады.

Пайдаланушыларға белгілі бір желілік функцияларды ұсынбау туралы шешім қабылдасаңыз, осы желілік функциялардың таспа немесе мәзір пәрмені қолжетімді болмайды немесе пайдаланушылар осы желілік функцияларды пайдалануға әрекет еткенде қате туралы хабарды көретін болады.

Пайдаланушылар Office жүйесіне кейде жұмыс немесе мектеп тіркелгісі деп аталатын ұйымдық тіркелгі деректерін пайдаланып кіргенде, осы желілік функцияларды қоса немесе өшіре алмайды.

Қосымша ақпарат алу үшін келесілерді қараңыз:

- [Office жиынтығындағы желілік функциялар](connected-experiences.md)
- [Кәсіпқойларға арналған Office 365 плюс жазылымының құпиялылықты басқару элементтерін саясат параметрлері арқылы басқару](manage-privacy-controls.md)
- [Mac жүйесіне арналған Office бағдарламасының құпиялылықты басқару элементтерін басқару үшін параметрлерді пайдалану](mac-privacy-preferences.md)

## <a name="optional-connected-experiences-for-office-365-proplus"></a>Кәсіпқойларға арналған Office 365 плюс жазылымының міндетті емес желілік функциялары

Кәсіпқойларға арналған Office 365 плюс жазылымында қамтылған жоғарыда аталған желілік функцияларға қосымша ретінде, ұйым тіркелгісімен кірген пайдаланушыларға қатынасуға мүмкіндік беретін қосымша желілік функциялар бар. Мысалы, Word бағдарламасындағы түйіндемені құрастыру көмекшісінің LinkedIn мүмкіндіктері немесе Bing жүйесін пайдаланатын Excel бағдарламасындағы 3D карталар мүмкіндігі.

Төменде сіздің ұйымыңыздың Microsoft корпорациясымен жасалған коммерциялық келісімімен қамтылмайтын және бөлек шарттармен реттелетін міндетті емес желілік функциялар болып берілген. Microsoft корпорациясы тікелей сіздің пайдаланушыларыңызға ұсынатын міндетті емес желілік функциялар [веб-қызметтерді пайдалану шарттарымен емес](https://www.microsoft.com/licensing/product-licensing/products), [Microsoft қызметтер келісімімен](https://www.microsoft.com/servicesagreement) реттеледі.

Бұл міндетті емес желілік функциялар бөлек шарттармен реттелетіндіктен, оларды жоғарыда аталған желілік функциялардан бөлек басқаруға болады. Ұйым әкімшісі ретінде бұл міндетті емес желілік функциялардың пайдаланушыларға топ ретінде қолжетімділігін таңдау үшін саясат параметрін пайдалана аласыз Егер осы саясат параметрін реттемесеңіз, пайдаланушыларға осы міндетті емес желілік функциялар қолжетімді болады.

Егер сіз осы міндетті емес желілік функцияларды пайдаланушыларға қолжетімді ету туралы шешім қабылдасаңыз да, олар [құпиялылық параметрлерінің диалогтық терезесіне](https://support.office.com/article/3e7bc183-bf52-4fd0-8e6b-78978f7f121b) өтіп, осы міндетті емес желілік функцияларды топ ретінде өшіре алады. Пайдаланушылар Office жүйесіне жеке электрондық пошта мекенжайын емес, ұйымның тіркелгі деректерін (кейде жұмыс немесе мектеп тіркелгісі деп аталады) пайдаланып кірсе, оларға тек осы параметр қолжетімді болады.

Қосымша ақпарат алу үшін келесілерді қараңыз:

- [Office жиынтығындағы міндетті емес желілік функцияларды шолу](optional-connected-experiences.md)
- [Кәсіпқойларға арналған Office 365 плюс жазылымының құпиялылықты басқару элементтерін саясат параметрлері арқылы басқару](manage-privacy-controls.md)
- [Mac жүйесіне арналған Office бағдарламасының құпиялылықты басқару элементтерін басқару үшін параметрлерді пайдалану](mac-privacy-preferences.md)

## <a name="required-service-data-for-connected-experiences"></a>Желілік функцияларға арналған талап етілетін қызмет деректері

Талап етілетін қызмет деректері — бұл бұлтқа негізделген желілік функцияларды қамтамасыз етуге мүмкіндік беретін, сондай-ақ оларды қорғауға және дұрыс жұмыс істеуін қамтамасыз етуге көмектесетін деректер. Талап етілетін қызмет деректеріне ақпараттың үш түрі кіреді.

- **Тұтынушы контенті** — бұл Word құжатында енгізілген мәтін сияқты Office арқылы жасалған контент.
- **Функционалдық деректер** бағдарлама конфигурациясы туралы ақпарат сияқты тапсырманы аяқтау үшін желілік функцияға қажетті ақпаратты қамтиды.
- **Қызметтің диагностикалық деректері** — бұл қызметті қорғау, жаңарту және дұрыс жұмыс істеуі үшін қажетті деректер. Бұл деректер желілік функциямен тығыз байланыста болғандықтан, олардың міндетті және міндетті емес диагностикалық деректердің деңгейлеріне қатысы жоқ.

Талап етілетін қызмет деректерін түсінуге көмек ретінде, төменде PowerPoint құрастырушысын пайдалану жағдайының мысалы келтірілген, ол презентацияға арналған слайдтарды жасау кезінде пайдалануға болатын біріктірілген интерфейс. PowerPoint құрастырушысы таңдауға болатын дизайн үлгілерін автоматты түрде жасау арқылы слайдтарды жақсартуға көмектеседі. Контентті слайдқа кірістірген кезде, «Құрастырушы» сол контентті кәсіби жасақталған макеттерге сәйкестендіру үшін фондық режимде жұмыс істейді.

Осы желілік функцияны қамтамасыз ету үшін Microsoft корпорациясына жіберілетін талап етілетін қызмет деректері мыналарды қамтуы мүмкін:

- слайдқа қосылатын мәтін немесе суреттер сияқты *тұтынушы контенті*;
- *функционалдық деректер*, мысалы, ағымдағы уақытта жұмыс істеп жатқан слайд және оның макеті;
- *қызметтің диагностикалық деректері*, мысалы, құрастыру идеясының слайдқа дұрыс қолданылғанын және қызметтердің дұрыс шақырылғанын хабарлайтын оқиғалар.

Пайдаланушыларға PowerPoint құрастырушысын қамтитын желілік функциялардың санатын ұсынбау туралы шешім қабылдасаңыз, функция өшіріледі және осы талап етілетін қызмет деректерінің ешқайсысы бізге жіберілмейді.

Қосымша ақпарат алу үшін [Office жиынтығына арналған талап етілетін қызмет деректері](required-service-data.md) бөлімін қараңыз.

## <a name="essential-services-for-office-365-proplus"></a>Кәсіпқойларға арналған Office 365 плюс жазылымына арналған негізгі қызметтер

Сондай-ақ, Кәсіпқойларға арналған Office 365 плюс жұмысы үшін маңызды әрі өшіру мүмкін емес қызметтердің жиынтығы бар. Мысалы, Кәсіпқойларға арналған Office 365 плюс жазылымын пайдалану үшін сәйкес лицензияңыз бар екенін растайтын лицензиялау қызметі. Бұл қызметтер туралы талап етілетін қызмет деректері жиналады және конфигурацияланған басқа саясат параметрлеріне қарамастан Microsoft корпорациясына жіберіледі.

Қосымша ақпарат алу үшін [Office жиынтығына арналған негізгі қызметтер](essential-services.md) бөлімін қараңыз.

## <a name="related-topics"></a>Қатысты тақырыптар
- [Microsoft корпорациясының құпиялылығы](https://privacy.microsoft.com/)
- [Windows құпиялылығы](https://docs.microsoft.com/windows/privacy/)
